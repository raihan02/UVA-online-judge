---
description: Mohd. Raihan Uddin
---

# নতুনদের জন্য প্রোগ্রামিং

 আসসালামু আলাইকুম । আশা করি সবাই আল্লাহর অশেষ রহমতে ভালো আছো ।। এই লিখাটা সদ্য প্রাপ্ত ভর্তি হওয়া সি এস ই পড়ুয়া ছাত্রছাত্রী এবং যাদের প্রোগ্রামিং এ আগ্রহী আছে তাদের জন্য ।। সি এস ই ভর্তি হবার পরে একটা শব্দের সাথে পরিচিত হয়ে উঠা হয় যার নাম "প্রোগ্রামিং" । আজকের এই লিখায় আমি বলবো না প্রবলেম সল্ভিং এর  উপকারিতা কি , প্রবলেম সল্ভিং ক্যানো করবো , আজকের লিখার মূল উদ্দেশ্য হচ্ছে প্রবলেম সল্ভিং কিভাবে শুরু করবো , আর শুরু করার পরে যে সমস্যা গুলাতে পড়তে পারে সেগুলার সমাধান নিয়েই মূলত আলোচনা ।

ধরে নিলাম প্রোগ্রামিং বা প্রবলেম সল্ভিং করতে যে জিনিস গুলো জানা প্রয়োজন সেগুলা তোমরা জানো \( কন্ট্রোল স্টেটমেন্ট, এরে , স্ট্রিং \) । এখন তোমার আগ্রহ  হলো প্রোগ্রামিং করা ।  
আগ্রহ হবার পিছনে বিভিন্ন কারণ থাকতে পারে , \( গুগল থেকে এর উপকারিতা জানা, ভার্স্টির বড় ভাই/আপুরা করছে এ থেকে অনুপ্রাণিত হওয়া , আরো অনেক কিছু হতে পারে\) । এই টপিক্স পরে যখন প্রোগ্রামিং শুরু করতে যাবা তখন সর্বপ্রথম এবং সর্বপ্রধান যে কাজ টা আয়ত্বে আনতে হবে সেটা হচ্ছে ধৈর্য্য । মনে রাখতে হবে প্রবলেম সল্ভিং করার মূলে রয়েছে শুধুমাত্র ধৈর্য্য । এর পরে বাকি সব কিছু এমনিতেই ঠিক হয়ে যাবে । নিজের উপর বিশ্বাস টা রাখলেই হবে । আর একটা কথা আমি মনে প্রাণে বিশ্বাস করি কেউ যদি যেকোন ল্যাঙ্গুয়েজ দিয়ে ফর লুপ ঘুরাতে পারে , সে সব কিছুই পারবে , দরকার শুধু ধৈর্য্য আর শিখার প্রবল ইচ্ছা ।  
  
টপিক্স গুলা জানার পরে যখন তুমি প্রবলেম শুরু করতে যাবা এরপরে শুরু হবে আসল খেলা । এই সময় টা প্রবলেম সল্ভিং এর একটা কঠিন সময় । মোটামুটি এই সময় টা কাটাই উঠতে পারলেই আসল বাকি পথ টা সহজ হয়ে যাবে আশা করি । শুরুর দিকে প্রবলেম মিলতে চাইবে না । পরে যখন মিলে যাবে দেখবা এক প্রকার এর শান্তি কাজ করতেসে । কষ্ট করে কোন জিনিস পাওয়ার মধ্যে এক ধরনের আনন্দ কাজ করে এবং ওই জিনিস টা মাথা তেই থেকে যাবে । উদাহরণস্বরূপ বলি , আমরা যখন ছোট বেলা অ , আ পড়সিলাম বেশ কষ্ট পোহাতে হয়েছিল , কিন্তু যখন শিখে গেসি মাথায় এখন পর্যন্ত কিন্তু সেট হয়ে আছে । তাই আমার পরামর্শ থাকবে শত কষ্টতেও এই স্টেজ টা পার করা । আর এই স্টেজ পার করা মানেই হচ্ছে প্রবলেম সল্ভিং তোমার জন্য ।

এবার প্রবলেম সল্ভ শুরু করার পরের কিছু হতাশার কথা , কিছুদিন একই ক্যাটেগরির প্রবলেম সল্ভ করতে যাওয়ার পরে যখন হঠাত ভিন্ন ধাঁচের একটা প্রবলেম চলে \(দেখে মনে হয় সহজ কিন্তু ভিতরে প্যাচ\) আসে তখন ই ঘটে মাথা নষ্ট হবার মত কাজ ।  অনেক সময় পার করার পরে নিজেকে হতাশ মনে হবে এবং রাগ ও ক্ষোভ তৈরি হবে , কিন্তু জিনিস টা ১০০% তোমার উপকার অজান্তেই তোমার উপকার করেছে , তুমি আপেক্ষিক ভাবে সেটা বুঝতে পারো নি । কারণ ওই প্রবলেম তা সল্ভ করতে গিয়ে অনেক রকম সল্যুশন তুমি বের ফেলেছো, হোক না ভুল এপ্রোচ এ , কিন্তু ঘাটাঘাটি করতে করতে , লুপ এদিক ওদিক ঘুরাতে ঘুরাতে তুমি যে কত কিছু শিখলে এটা তুমি নিজে বুঝতে পারবা না , এক্ষেত্রে আমি বলবো ধৈর্য্য ধরে সল্ভ সময় দেওয়া, তার পর একটা নির্দিষ্ট সময় পরে বড় ভাই/আপুদের কাছে প্রবলেম টার সল্যুশন আইডিয়া জানতে চাওয়া । এক্ষেত্রে যে রিসোর্স তোমাকে দেওয়া হবে সেগুলা তুমি সহসায় শিখবা , এবং প্রবলেম টা সল্ভ ও করে ফেলবা অতঃপর আজীবনেও টপিক্স টা আজীবনেও ভুলবা না । আমি সেম প্রবলেম এ পড়েছিলাম,  [UVA Parentheses Balance ](https://onlinejudge.org/index.php?option=onlinejudge&page=show_problem&problem=614), এই প্রবলেম টা সল্ভ করতে স্ট্যাক এর প্রয়োজন হয়। কিন্তু আমি জানতাম না তখন স্ট্যাক কি , এর পরে স্ট্রিং নিয়ে অনেক যুদ্ধ করার পরে এক বড় ভাই এর কাছে গেলাম এবং তিনি বললেন এই প্রবলেম সল্ভ করতে স্ট্যাক জানা লাগবে । দেন আমি স্ট্যাক শিখলাম প্রবলেম টায় সল্ভ করলাম । এইভাবেই আসলে অনেক অনেক টপিক্স শিখা হবে ধীরে ধীরে । তাই আমি বলবো এই পর্যায়ে কোন প্রকার হতাশ হওয়া যাবে না ।

অনেক এর মধ্যে এক ধরনের প্রবণতা দেখা যায় , প্রবলেম সল্ভ করার আগ্রহ আছে , কিন্তু সল্ভ করতে গেলে হাজার রকম প্রশ্ন মাথায় ঘুরে, যেমন "সল্ভ করে লাভ কি হবে ", "কাল তো সিটি", ফাইনাল এক্সামের বাকি নাই বেশি কিছু দিন অফ দেই"  , "খালি প্রোগ্রামিং ক্যান করবো , পাশাপাশি আর কিছু শিখতে হবে" এরকম বহুত কিছু । মানে অনেক গুলা নৌকায় পা দিলে যা অবস্থা হয় আর কি । এক্ষেত্রে আমি বলবো একমুখী চিন্তা ভাবনা করে সল্ভ করতে বসতে । অনেকে যেটা করে ফাইনাল এক্সামের জন্য কিছুদিন গ্যাপ দেয় , তখন যেটা হয় ফ্লো টা চলে যায় । সেক্ষত্রে আমি বলবো একেবারে না ছেড়ে প্রবলেম সল্ভিং এর টাচে থাকা । আরে আমরা পরীক্ষার সময় কি একবার ও সোশ্যাল মিডিয়া তে আসি না ? সেক্ষেত্রে কি সময় নষ্ট হয় না । সেভাবে প্রোগ্রামিং এর সংস্পর্শে থাকা যাবে । এতো কঠিন কিছু না ।

সবার মধ্যে একটা কমন প্রশ্ন , \(বিশেষ করে জুনিয়র দের\) ভার্সিটির এতো এতো চাপের মধ্যে প্রোগ্রামিং কিভাবে করবো ?  
  
ব্যাপার টা আসলে নিজের কাছে , আমার কিছু সিনিয়র , বন্ধু এবং জুনিয়র দের অনেক হাই সিজিপিএ , কিন্তু বেশির ভাগ সময় তারা ভার্সিটি এসে এসাইনমেন্ট করতো , সিটির পড়া পড়তো, ফাইনালের আগের পড়ালেখা করতো  । আসলে সময় ডিস্ট্রিবিউশন নিজের কাছে । ইহা আমার মতে কোন প্রবলেম ই না ।  
  
আর একটা কথা যা শিখবা তা অবশ্যই অন্যদের শিখানোর জন্য অনুপ্রাণিত করবা । এক্ষেত্রে ভালই চর্চা হয় । মাঝপথে প্রোগ্রামিং টিম তৈরি করা , ঝগড়া হওয়া , অনেক কিছুই হবে , এইগুলা নিজের মত করে সামাল দিয়ে প্রবলেম সল্ভ ধরে রাখতে পারবা ।

আজ এইটুকুই । সারাংশঃ ইচ্ছাশক্তি, ধৈর্য্য ।

Welcome to programming world.  
\#Happy\_Coding    
 

