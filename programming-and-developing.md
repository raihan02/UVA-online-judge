---
description: 'Mohd. Raihan Uddin, iOS Developer, Twinbit limited'
---

# প্রোগ্রামিং এবং ডেভেলপিং

হ্যালো । সবাই হোম কোয়ারাইন্টাইন এ থেকে বোর হয়ে আছি । আমি এই সময় আসলাম কিছু পেইন নিয়ে । প্রোগ্রামিং এবং ডেভেলপিং এর সম্পর্ক টা খুঁজার জন্য ।

ভার্সিটি লাইফ শেষ করে এখন প্রায় ১ বছরের বেশি হলো জবে ঢুকলাম । এখন একজন iOS Developer হিসেবে একটা সফটওয়্যার ফার্মে আছি ।

চলে আসা যাক প্রসঙ্গে । ভার্সিটি লাইফে যখন প্রোগ্রামিং শুরু করেছিলাম তখন সত্য বলতে জানতাম না এটার আসলে উপকারিতা কোথায় । এটুকুই জানতাম যে মাথায় অনেক চাপ প্রয়োগ হয় । প্রোগ্রামিং করার ফলে আমার যে উপকার টা সবচেয়ে বেশি কাজে দিয়েছে সেটা হয়েছে ধৈর্য্য । একটা চেয়ারে অনেকক্ষণ বসে থাকার প্রবণতা আমার মধ্যে ছিলো । শুধুমাত্র আমার না যারা প্রোগ্রামিং করেছে প্রত্যেকের এই প্রবণতা আসার কথা ।। একটা প্রবলেম নিয়ে যখন বসতাম ওইটা সল্ভ না করা পর্যন্ত মাথায় ঘুরপাক করতো । এই জিনিস টা এখন ডেভেলপিং সেক্টরে যে এতো কাজে দিবে সেটা আসলে জানা ছিল না । 

আরেকটা  উপকারের কথা বলি , সেটা হচ্ছে কোডিং সেন্স । প্রোগ্রামিং কন্টেস্ট বা প্রবলেম সল্ভিং করলে কোডিং সেন্স খুব এফেক্টিভ । ফর এক্সাম্পল কোন কোড যখন খোজার জন্য আমরা গুগল সার্চ করি তখন স্ট্যাক অভারফ্লো তে অথবা অন্যান্য রিসোর্স এ যে কোড সমূহ আসে সেগুলা একজন প্রবলেম সল্ভার এর বুঝতে সমস্যা হবার কথা না । 

এখন হোম কোয়ারাইন্টাইন থাকা অবস্থায় আমার কাছে একটা প্রোজেক্ট আসে । প্রোজেক্ট মোটামুটি ঝামেলার , আর বড় সমস্যা হচ্ছে আমার এই ধরনের কাজ করার আগে একদম ই অভিজ্ঞতা ছিল না ।  তো যাই হোক অনেক টা সাহস নিয়ে প্রোজেক্ট টা শুরু করি । শুরু এর অবস্থা প্রবলেম সল্ভিং এর মতই ছিল । আমরা যখন কোন এলগরিদম শিখতে যাই তখন শুরুতে আগে কোডে না গিয়ে অনেক গুলা রিসোর্স খুঁজতাম , যে রিসোর্স টা ভালো লাগতো সেখান থেকে শিখে দেন নিজের মত করে কোড করতাম । ডেভেলপিং সেক্টরেও ঠিক তেমন । এক্ষেত্রে বলে রাখি বিভিন্ন রিসোর্স খোজার মধ্যখানেও অনেক কিছু শিখা যায় । একবার ট্রাই করে দেখলে বুঝা যাবে ।  তারপরে আবার  একটা প্রব্লেম নিয়ে যখন বসি তখন ওই প্রবলেম সল্ভ করার সময় যা যা এল্গো ডেটা স্ট্রাকচার প্রয়োজন হয়েছিল সেগুলা আগে গুছিয়ে তার পরে কোড করতে বসি । ডেভেলপিং ও সে জিনিস টা চলে আসলো । অ্যাপ্স টা তৈরি করতে যা যা প্রয়োজন হয়েছে সব রিসোর্স আগে শিখে জমা করে রেখেছি । তার পরে স্টেপ বাই স্টেপ প্রজেক্ট টা দাড় করানো । প্রতিটা স্টেপ এ একেক টা সাব প্রব্লেম , প্রব্লেম সল্ভিং এর মত এতো এলগোরিদম এর ব্যাবহার না থাকলেও প্রোগ্রামিং এর শিল্প টা প্রত্যেক টা স্টেপ এই ছিল । জ্যামিতির হিসাব , ডেটা স্ট্রাকচার কোন টা ইউজ করলে প্রোজেক্ট এর এই পার্ট টা আর বেশি কার্যকর হবে , এরকম আর অনেক কিছু যা প্রোগ্রামিং এর সাথে মিলে যায় ।  

অতঃপর প্রোজেক্ট এর একটা অংশ রান করালাম দেখলাম  যে জিনিস টা একটু স্লো কাজ করছিলো । অতঃপর এইটা নিয়ে ঘাটাঘাটি করলাম এবং পরে সলুশ্যন ও পেলাম । এই জিনিস টা প্রবলেম সল্ভিং এর কোন জিনিস এর সাথে মিলে যায় এটা আশা করি সবাই বুঝতে পারবে ।

এই প্রব্লেম সল্ভিং করার সময় আমার ব্যাক্তিগত ভাবে একটা বদভ্যাস তৈরি হয়েছে , সেটা হল ভেরিয়েবল এর নাম এবং ফাংশন এর নাম ডিক্লেয়ার করার সময় । এই বদভ্যাস মেবি অনেক প্রবলেম সল্ভার এর ই হয়ছে \(সবার না\) । আমি এখনো কোন ভেরিয়েবল ডিক্লেয়ার করার সময় নাম দি টেম্প , ফাংশন এর নাম দি ফান , যা মোটেই উচিত না । কোড রিডেবল ডেবেলপিং সেক্টরে অনেক গুরুত্বপূর্ণ ।।

ভার্সিটির অনেক জুনিয়র এর কমন প্রশ্ন হচ্ছে যে ভাই প্রব্লেম সল্ভিং এর পাশাপাশি কি ডেভেলপিং কিছু কি শিখবো কিনা ? আমার উত্তর হচ্ছে যদি প্রব্লেম সল্ভিং তোমার প্যাশন হয়ে থাকে এবং তুমি এই জিনিস টায় অনেক মজা পাচ্ছ , তাহলে আমি বলবো শুধু প্রব্লেম সল্ভিং ই করে যাও পাশাপাশি ভার্সিটির এর একাডেমিক যা পড়ায় সেগুলো আয়ত্তে রাখো ।  OOP, Database  এইগুলার ধারনা আশা করি একাডেমিক পড়ালেখার সাথে কাভার হয়ে যাবে ।

পরিশেষে আমি একটা কথাই বলি, প্রবলেম সল্ভিং না করেও অনেক ভালো ডেভেলপার হওয়া যায় । আমার উপরের লিখা গুলার উদ্দেশ্য ছিল কেবলমাত্র প্রোগ্রামিং এবং ডেভেলপিং এর সম্পর্ক্য স্থাপন করা এবং ইহা  শুধুমাত্র  আমার ব্যাক্তিগত অভিজ্ঞতা । 

ধন্যবাদ সবাই কে । সবাই বাসায় থাকুন , সৃষ্টিকর্তাকে সর্বদা স্মরণ করুন ।

\#Happy\_Coding 

 





 

